Yeh joh vote hai na yeh kagaz ka tukda nahi hai  ki dabbe mein daala aur chal diye  yeh vote tumhare parivar, tumhare desh, uski unnati ki parchi hai  yeh toh do dhaari talwar hai joh dono taraf se kaatti hai  theek jagah pade toh desh khushal aur galat jagah pade toh desh ka satyanash
Agar usne apna rasta nahi badla toh majboor hokar hum mein apna rasta badalna hoga  aur woh rasta khoon ke darya se hoke guzrega
Jab raajneeti pesha ban jaati hai, vyapar ban jaati hai  toh kursi desh se badi ho jaati hai
Hamare desh mein samajwad kahan hai  hamare desh mein toh afsarwad hai, jaat-paatwad hai, kursiwad hai  arre samajwad toh tab aayega jab aap apne vote ki taqat mehsoos karenge
Zulm aur anyay ke khilaaf pehle hamesha ek hi awaaz uthti hai, ek hi haath uthta hai  aur phir dheere dheere sarfaroshon ka caravan tayaar ho jaata hai
Woh log mujhe toh maar sakte hai lekin meri awaaz ko nahi kuchal sakte  meri awaaz croreon mazdooron ki awaaz bankar un zalimon ke kaano se takrayegi  mere khoon ke ek ek boond se hazaron lakhon croreon Kranti Kumar pehda honge  joh is dharti se zulm, anyay aur baimaani ke rakshas ko hamesha hamesha ke liye khatam kar denge  kranti hogi, poorn kranti, sampoorn kranti!
