Meri tarah hota agar khud par zara bharosa, toh kuch door tum bhi saath saath aate  rang meri aankhon ka baantte zara sa, toh kuch door tum bhi saath saath aate  nasha aasman ka joh choomta tumhe, hasratein tumhari naya janam paati  khud doosre janam mein meri udaan chhoone, kuch door tum bhi saath saath aate
Choti choti chitrayi yaadein, bichhi hui hai lamho ki lawn pe  nange pair unpar chalte chalte itni door aa gaye hai  ki ab bhool gaye hai joote kahaan utare the  edi komal thi jab aaye the, thodi si nazuk hai abhi bhi aur nazuk hi rahegi  in khatti meethi yaadon ki shararat jab tak inhe gudgudati rahe  sach bhool gaye hai joote kahan utaare the  par lagta hai ki ab unki zaroorat nahi
Joh lehron se aage nazar dekh paati, toh tum jaan lete main kya sochta hoon  woh awaaz tumko bhi joh bhed jaati, toh tum jaan lete main kya sochta hoon  zid ka tumhare joh parda sarakta, khidkiyon se aage bhi tum dekh paate  aankhon se aadaton ki joh palke hatate, toh tum jaan lete main kya sochta hoon
Har baal ki khaal ki yeh chaal bhi kha jaaye  iske haath padh jaaye toh mahiney saal bhi kha jaaye  kisi behal ka bacha haal joh haal kha jaaye  bemaut marte mann ka yeh malaal kha jaaye  Lalu ka laal kha jaaye, naxal baari ki naal kha jaaye, bachpan ka dhamaal kha jaaye, budhape ki shawl kha jaaye  haya toh chhodo behaya ki chaal bhi kha jaaye  aur agar parosa ja sake toh khayal bhi kha jaaye
