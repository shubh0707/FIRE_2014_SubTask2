Kaise bataon main tumhe mere liye tum kaun ho  kaise bataon main tumhe tum dhadkanon ka geet ho, jeevan ka tum sangeet ho, tum zindagi, tum bandagi, tum roshni, tum taazgi, tum har khushi, tum pyar ho, tum preet ho, manmeet ho  aankhon mein tum, yaadon mein tum, saanson mein tum, aahon mein tum, neendon mein tum, khwaabon mein tum  tum ho meri har baat mein, tum ho mere din raat mein, tum subaah mein, tum shyaam mein, tum soch mein, tum kaam mein  mere liye paana bhi tum, mere liye khona bhi tum, mere liye hasna bhi tum, mere liye rona bhi tum aur jaagna sona bhi tum  jaaon kahin, dekhon kahin, tum ho wahan, tum ho wahin  kaise bataon main tumhe tum bin toh main kuch bhi nahi  kaise bataon main tumhe mere liye tum kaun ho
Destiny bahut beraham hoti hai  yeh apne doston se mooh pherne par aur dushmanon se baat karne par majboor kar deti hai
Auraton par kabhi yakeen mat karna  mardon ke liye woh maut hoti hai   kubool kare toh shohar banakar maarti hai  thukra de toh deewana banakar
Hamare haathon mein itni hararat hai  ki kisi bhi jism ko tarashkar Taj Mahal bana de  aur unhi haathon mein itna barood thoosa hai  ke mazboot se mazboot killay ko bhi todh de
Ek fauji ke liye har lamha, har samna  ek ladai hai
Kaise bataon main tumhe mere liye tum kaun ho  yeh joh tumhara roop hai, yeh zindagi ki dhoop hai  chandan se tarsha hai badan, behti hai jis mein ek agan  yeh shokhiyan, yeh mastiyan, tumko hawaon se mili, zulfein ghataon se mili  hooton mein kaliyan khil gayi, aankhon ko jheele mil gayi  chehre mein simti chandni, awaaz mein hai ragini  sheeshe ke jaisa ang hai, phoolon ke jaisa rang hai, nadiyon ke jaisi chaal hai, kya husn hai, kya haal hai  yeh jism ki rangeeniyan, jaise hazaaron titliyan, baahon ki yeh golaiyan, aanchal mein yeh parchaiyan  yeh nagriyan hai khwaab ki, kaise bataon main tumhe haalat dil-e-betaab ki  kaise bataon main tumhe mere liye tum kaun ho
Kaise bataon main tumhe mere liye tum kaun ho  kaise bataon main tumhe mere liye tum dharam ho, mere liye imaan ho  tum hi ibaadat ho meri, tum hi to chaahat ho meri  tum hi mera armaan ho, takta hoon main har pal jisse tum hi to voh tasveer ho, tum hi meri taqdeer ho  tum hi sitaara ho mera, tum hi nazaara ho mera  yudhyan mein mere ho tum, jaise mujhe ghere ho tum  purab mein tum, paschim mein tum, uttar mein tum, dakshin mein tum, saare mere jeevan mein tum, har pal mein tum, har chin mein tum  mere liye rasta bhi tum, mere liye manzil bhi tum, mere liye saagar bhi tum, mere liye saahil bhi tum  main dekhta bas tumko hoon, main sochta bas tumko hoon, main jaanta bas tumko hoon, main maanta bas tumko hoon, tum hi meri pehchaan ho  kaise bataon main tumhe, devi ho tum mere liye, mere liye bhagwaan ho  kaise bataon main tumhe mere liye tum kaun ho
Yeh bangla, yeh jaidaat sab kuch cheena ja sakta hai  paas rehta hai toh sirf apna wajood
Koi bhi hunar, koi bhi kala, koi bhi sammaan joh paise mein tabdeel na ho na  uske peeche zindagi zayaa karna bilkul bekaar hai
Chal lekar apni naav chale, chandan chandani ke gaon chale  indradhanush ki behti dhara, uske paar teesra kinara  is safar mein aur koi nahi, yeh safar hai bas mera tumhara  ab kis dastak ka hai intezar, jab tumhe pukarta ho pyar aur samne ho sapnon ka sansar  chal lekar sapnon ki naav chale, chandan chandani ke gaon chale
Har koi degree diploma le, engineer banne koi zaroori nahi  Gavaskar, Tendulkar, Zakir Hussain ko koi nahi poochta  tumhari degree kya hai?
